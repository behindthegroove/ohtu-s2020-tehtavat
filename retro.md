# Retrospektiivikokemuksia miniprojektissa

Pidimme ryhmän ensimmäisen retrospektiivin mukaillen glad, sad, mad -tekniikkaa, jonka valitsimme, koska se vaikutti kevyeltä ja yksinkertaiselta. Tällainen retrospektiivitekniikka tuntui sopivalta pienessä projektissa, jossa viikkotyöaikaa on vähän ja jossa ainakin ensimmäisen sprintin aikana aikaa kului muutenkin paljon projektin hallinnointiin sekä työskentelymetodien valintaan ja kokeiluun.

Pidimme retrospektiivin zoomissa, ja havaintoja sprintistä kerrottiin vapaamuotoisesti ääneen, minkä jälkeen kukin ryhmäläinen sanoi mihin kategoriaan kyseinen huomio omasta mielestä kuului. Huomioita tehtiin muun muassa kommunikaation hyvästä sujuvuudesta, integraatiohelvetin onnistuneesta välttämisestä, koodin sisäisen laadun pienistä puuutteista sekä sprintin työmäärän kohtuullisesta sopivuudesta. Oman työskentelyn analysointi tuntui vähän helpottavan seuraavan sprintin suunnittelua.

Jonkin verran olimme pohtineet työskentelytapoja ja niiden toimivuutta jo työskentelyn lomassa ennen retrospektiiviä, koska olimme pitäneet pari yhteistä koodaussessiota zoomissa. Se mahollisti vapaamuotoisen kasuaalin keskutelun sprintin aikana vähän samoin kuin jos olisimme työskennelleet samassa fyysisessä tilassa.
